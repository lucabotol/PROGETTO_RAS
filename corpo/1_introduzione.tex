\section{Introduzione}
L'aumento della frequenza di eventi estremi pluviometrici, causati dal cambiamento climatico, porta con sè la necessità per gli amministratori del territorio a comprendere maggiormente le risposte idrauliche delle aree a maggior rischio.\\
Per tale motivo, alle formule teoriche di studio dei deflussi vengono affiancati i modelli digitali di analisi idraulica. In tali strumenti, a fini di studio, possono essere introdotti valori fisici reali oppure previsionali degli eventi atmosferici.\\ 
In questa relazione si andrà ad esporre i procedimenti necessari per svolgere l'analisi di risposta idraulica di una zona di confluenza di due bacini montani, mediante l'utilizzo di un software di modellazione idraulica (HEC-RAS). L'obiettivo finale della relazione è quello di estrarre le superfici (ed i relativi gradi di rischio) delle aree soggette ad inondazione, per un evento con tempo di ritorno di 215 anni.\\
A livello di pianificazione urbanistica o ambientale, i risultati di queste simulazioni possono influenzare le opere di pianificazione delle aree coinvolte.\\
La prima parte del processo di calcolo interesserà la creazione dell'area dove si andrà a simulare l'evento idraulico. Successivamente, si andranno ad introdurre i parametri idrologici valutati con HEC-HMS ed infine verrà inizializzata la funzione di simulazione.\\
Essendo una relazione tecnica, si andrà ad esporre ed elencare solamente le procedure svolte per l'analisi idraulica, considerando che il lettore abbia una conoscenza basilare di utilizzo del programma HEC-RAS. Infatti, non verranno presi in considerazione strumenti (o caratteristiche) presenti all'interno del software, se non quelli essenziali per lo svolgimento di questo lavoro.